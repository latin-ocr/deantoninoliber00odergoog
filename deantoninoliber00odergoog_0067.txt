„56-

Scripsit autem librum hune non puerulis sed adultis; plagis enim esset
dignus magister, qui lab. 5, 29, 34 non reticuisset, ut singulas res transeam
obscaenas, quae leguntur p. 211, 83 214, 2²3 220, 32; 222, 12; 227, 303
230, 103 234, 223 237, 4. Quocum consentiunt quae supra p. 17 et p. 50
disceptavimus.

Aetatem Antonini capite altero diss. p. 36 et 40 ad secundum p.
Chr. saeculum revocavimus ob causas quas ex sermone petivimus. Etiam
nomen ‘Antoninus’ celebratum imperatorum auctoritate ad idem nos ducit
tempus ¹, etenim dubitari vix potest, quin luerit libertinae prosapiae. Ceterum
neque in Graecarum neque in Latinarum inscriptionum corpore Antoninum
Liberalem iuncta inveni nomina. Utrumvis uon rarum esse vix est quod
dicam. Ultra tertium vero p. Chr. saeculum ne progrediamur, etiam hoc im·
pedit, quod tunc acompilatore ipsas Nicandri fabulas inspectas esse (num
etiam Boeum ipsum usurparit, nonaeque certo diiudicare ausim] non probabile
est; cs. Schneideri Nicandrea p. 70 sqq. Neque sine iusta causa Hercher l. l.
scholiastam Antonini iam tertio saeculo floruisse contendit.

¹ Quod ‘Antoninus' gentilicii nominis loco traditum est, ad tertii sae-
culi initium magis quam ad finem alterius p. Chr. saeculi nos duci Buecheler
me monuit.

 

